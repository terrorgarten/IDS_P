
Vaším úkolem je vývoj IS lékárny. Lékárna vydává občanům léky jak na předpis, tak za hotové. U léků vydávaných na předpis může část ceny hradit zdravotní pojišťovna. Některé léky se vydávají pouze na předpis. Systém musí umožnit evidenci vydávaných léků, import příspěvků na léky od zdravotních pojišťoven (může se čas od času měnit), musí poskytovat export výkazů pro zdravotní pojišťovny a musí mít vazbu na skladové zásoby (vidět, zda požadovaný lék je na skladě). Léky jsou identifikovány číselným kódem či názvem.

Nároky:
V tabulkách databázového schématu musí být alespoň jeden sloupec se speciálním omezením hodnot, např. rodné číslo či evidenční číslo pojištěnce (RČ), identifikačí číslo osoby/podnikatelského subjektu (IČ), identifikační číslo lékařského pracoviště (IČPE), ISBN či ISSN, číslo bankovního účtu (vizte také tajemství čísla účtu), atp. Databáze musí v tomto sloupci povolit pouze platné hodnoty (implementujte pomocí CHECK integritního omezení nebo TRIGGER).
V tabulkách databázového schématu musí být vhodná realizace vztahu generalizace/specializace určená pro čistě relační databázi, tedy musí být vhodně převeden uvedený vztah a související entity datového modelu do schéma relační databáze. Zvolený způsob převodu generalizace/specializace do schéma relační databáze musí být popsán a zdůvodněn v dokumentaci.
